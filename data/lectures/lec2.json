{
  "name": "L2",
  "text": "Ibi venit Flavia - sed non sola.\nEtiam M. Flavius Lepidus et Caecilia matrona veniunt,\nveniunt Syrus servus atque Galla serva et alii servi ac servae.\nEtiam Marcus et Aulus, Flaviae fratres, ibi sunt.\nApparet tota familia.\n\nCuncti gaudent, rident, clamant.\nMarcus et Aulus cito appropinquant\net iam procul salutant: \"Salve, Quinte!\"\nTum Quintus: \"Salvete, amici!\"\nCur Flavia non properat? Quid timet?\n\nNunc et Flavia appropinquat\net Quintus: \"Salve, Flavia!\"\nQuid apportat? Certe donum est.\nQuintus gaudet, nam crustula sunt.\nTum Aulus et Marcus: \"Ecce!\nAlia dona. Sunt ... ranae.\"\nTota familia ridet et Quintus:\n\"Etiam ranae placent.\"\nSubito procul equus apparet."
}