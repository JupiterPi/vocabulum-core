Ibi venit Flavia - sed non sola.
Etiam M. Flavius Lepidus et Caecilia matrona veniunt,
veniunt Syrus servus atque Galla serva et alii servi ac servae.
Etiam Marcus et Aulus, Flaviae fratres, ibi sunt.
Apparet tota familia.

Cuncti gaudent, rident, clamant.
Marcus et Aulus cito appropinquant
et iam procul salutant: "Salve, Quinte!"
Tum Quintus: "Salvete, amici!"
Cur Flavia non properat? Quid timet?

Nunc et Flavia appropinquat
et Quintus: "Salve, Flavia!"
Quid apportat? Certe donum est.
Quintus gaudet, nam crustula sunt.
Tum Aulus et Marcus: "Ecce!
Alia dona. Sunt ... ranae."
Tota familia ridet et Quintus:
"Etiam ranae placent."
Subito procul equus apparet.